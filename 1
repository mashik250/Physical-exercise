ফিলিস্তিনের নির্যাতিত গাজাবাসীর প্রতি সংহতি জানিয়ে ঢাকায় আয়োজিত ‘মার্চ ফর গাজা’ কর্মসূচিতে অংশ নেওয়া সহস্রাধিক মানুষকে ফ্রি চিকিৎসা সেবা দিয়েছেন রাজধানীর বিভিন্ন স্বাস্থ্য সেবা প্রতিষ্ঠানে কর্মরত বিশেষজ্ঞ চিকিৎসক, নার্সসহ অন্যান্য স্বাস্থ্যকর্মীরা। 

সোহরাওয়ার্দী উদ্যানের পার্শ্ববর্তী বিভিন্ন স্থানে স্থাপিত ১০টি মেডিকেল বুথের মাধ্যমে দিনব্যাপী চিকিৎসাসেবা দিয়েছেন তারা। আজ সন্ধ্যায় চিকিৎসকদের সংগঠন ন্যাশনাল ডক্টরস ফোরামের (এনডিএফ) পাঠানো সংবাদ বিজ্ঞপ্তিতে এ তথ্য জানানো হয়েছে।
